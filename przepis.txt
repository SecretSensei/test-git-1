Przygotowanie:
Do miski wsyp pełną szklankę mąki pszennej oraz dwie dodatkowe łyżki mąki (około 230 gramów). Możesz użyć mąki pszennej tortowej lub mąki uniwersalnej.
Wbij trzy średniej wielkości jajka i wlej szklankę mleka oraz szklankę wody.
Dodaj szczyptę soli i wlej cztery łyżki oleju roślinnego (np. ryżowego lub z pestek winogron).
Miksuj ciasto przez kilka minut na gładką masę, aby pozbyć się ewentualnych grudek. Możesz odstawić ciasto na 30 minut, by odpoczęło, choć nie jest to konieczne.
Dobrze nagrzej płaską patelnię specjalnie przystosowaną do smażenia naleśników. Nie ustawiaj od razu najwyższej mocy palnika.
Ustaw średnią moc i poczekaj, aż ciepło równomiernie rozprowadzi się po całej powierzchni patelni.
Wylej na patelnię tylko tyle ciasta, by masa przykryła powierzchnię. Przy każdym nalewaniu porcji na naleśnika podnoś patelnię nad palnik i poruszaj tak, by ciasto rozeszło się po całej powierzchni.